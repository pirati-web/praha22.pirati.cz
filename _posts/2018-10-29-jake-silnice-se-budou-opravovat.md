---
date: 2018-10-29
tags:
    - opravy
title: Jaké silnice se na Praze 22 budou v dohledné době opravovat? 
author: Ondřej Kallash
#authorId: ondrej.kallash   # uid nekoho z _people (nepoviné)
image: posts/uzavirky-praha-22.png
---


Jaké silnice se na Praze 22 budou v dohledné době opravovat?

Víme, že to nejsou dobré zprávy. Jenže i silnice se čas od času musí opravit. Máme zde seznam rekonstrukcí dopravní infrastruktury na další dva roky.

# Ulice Pod Jankovem

Tato oprava začíná již předposlední říjnový den. Prvních čtrnáct dní bude probíhat první etapa stavby, kterou tvoří oprava úseku od křižovatky Pod Markétou k tzv „velké křižovatce“, kde ústí nedávno otevřená cyklostezka od Podkovy. Druhá etapa má potom pokračovat od „velké křižovatky“ až ke kruhovému objezdu v Uhříněvsi. Tam začnou stavební práce ale až v nadcházejícím roce. V souvislosti s první etapou došlo i ke změně vedení autobusových linek. O těchto změnách jsme informovali [zde](oprava-pod-jankovem-v-hajku.html)

# Most v Pitkovicích

Most v Pitkovicích je již nyní uzavřen a opravuje se. Počítá se také s rekonstrukcí komunikace až ke křižovatce s ulicí Žampiónová. Tato rekonstrukce by se měla stihnout do konce roku.

# Ulice V Kuťatech

Po dobu jednoho týdne (od 5. prosince) bude uzavřena ulice V Kuťatech, bude se opravovat povrch komunikace. Bližší informace zatím nemáme k dispozici.

# Ulice K Dálnici

První část rekonstrukce této ulice budou zahájeny letos v listopadu. Neměly by však mít vliv na silniční dopravu, neboť se výkopové práce uskuteční mimo vozovku. Bude se nicméně jednat jen o začátek prací. Aktuálně čekáme na vyjádření Pražské vodohospodářské společnosti, nicméně žádný návrh, který by byl schválen jak Policií, tak i městským úřadem Prahy 22, jsme neobdrželi.

# Ulice Přátelství a Kutnohorská

Pravděpodobně v příštím roce začne pro Uhříněves asi největší dopravní omezení od doby kdy se v Uhříněvsi stavěla kanalizace. Je v plánu oprava Kutnohorské ulice a části ulice Přátelství od Kruhového objezdu až do Štěrbohol. Stavba by pravděpodobně měla začít již v příštím roce a bude trvat přibližně rok. MČ Praha 22 se snaží o koordinaci uzavření ulice K Dálnici a právě této stavby tak, aby obě neprobíhaly naráz. Komplikace činí fakt, že stavbu silnice provádí Technická služba komunikací a stavbu vodovodu Pražská vodohospodářská společnost.

„Bohužel silnice se pouze jenom nestaví, je nutné je čas od času také opravit, či úplně rekonstruovat, budeme se ovšem snažit minimalizovat dopad na naše občany“ dodává Ondřej Kallasch zastupitel MČ Praha 22 a Hlavního Města Prahy.

